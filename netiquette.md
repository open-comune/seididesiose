# Netiquette

Ovvero, come usare il gruppo Facebook [Sei di Desio se..](https://www.facebook.com/groups/823777737638221) nel pieno rispetto di sé stessi e degli altri.

## Premessa

**Non è un gruppo in cui gli 8mila utenti decidono democraticamente.**

**Vige "la dittatura benevola del buon senso del gruppo degli admin".**

## 1. Notizie allarmistiche

Una notizia allarmistica non può essere ricondivisa se è sprovvista di riferimenti verificabili di conferme da parte di istituzioni e forze dell'ordine.

È possibile pubblicare una notizia allarmistica a patto:

1. di esserne i diretti testimoni;
2. di aver effettuato una segnalazione alle forze dell'ordine.

Diversamente è solo un danno alla collettività.

## 2. Annunci di lavoro

Gli annunci di lavoro devono essere rivolti ad ambo i sessi:

[Fonte](http://www.camera.it/parlam/leggi/deleghe/testi/06198dl.htm)

> Art. 27.
> Divieti di discriminazione nell'accesso al lavoro 
> (legge 9 dicembre 1977, n. 903, articolo 1, commi 1, 2, 3 e 4; legge 10 aprile 1991, n. 125, articolo 4, comma 3)

> 1. E' vietata qualsiasi discriminazione fondata sul sesso per quanto riguarda l'accesso al lavoro, in forma subordinata, autonoma o in qualsiasi altra forma, indipendentemente dalle modalità di assunzione e qualunque sia il settore o il ramo di attività, a tutti i livelli della gerarchia professionale.
